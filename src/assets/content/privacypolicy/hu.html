Adatkezelési Tájékoztató
Az ISEEQ Korlátolt Felelősségű Társaság (székhely: 1075 Budapest, Madách Imre út 13-14. Madách Trade C. ép. B. lház. 7. em.; cégjegyzékszám: Cg.01-09-989390; “ISEEQ”) ezúton tájékoztatja azon álláskeresőket, jelölteket, akik személyes adatait az ISEEQ kezeli munkaerőközvetítő tevékenysége során (“Jelöltek”) az általa kezelt személyes adatokról, a személyes adatok kezelése körében követett elveiről és gyakorlatáról, valamint a Jelöltek jogai gyakorlásának módjáról és lehetőségeiről.

A kezelt személyes adatok köre, az adatkezelés célja, az adatkezelés időtartama
A Jelöltek személyes adatai kezelésének célja a Jelöltek közvetítése az ISEEQ ügyfelei részére. A Jelölt hozzájárulását az adatkezeléshez adott álláshirdetés kapcsán vagy általánosságban munkaerőközvetítés céljából megadhatja.

Az ISEEQ a Jelöltek részére hírlevelet csak a Jelölt kifejezett hozzájárulása esetén küld.

Az ISEEQ a jelöltek alábbi személyes adatait kezeli:

Teljes név, email, mobil telefonszám, lakcím, munkahely, betöltött pozíció / folyamatban lévő tanulmányok, kor, nemzetiség, Linkedin profil azonosító, a Jelölt által adott önéletrajz, idegen nyelvi készségek, szakmai készségek, tanulmányok, eredmények/kitüntetések, az új munkában mikor tud leghamarabb kezdeni, köti-e versenytilalmi kötelezettség, jelenlegi fizetése, fizetési igénye, tanulmányi szerződés köti-e a Jelöltet. Egyes pozíciók tekintetében további információ/személyes adat megadása is szükséges lehet a Jelölt hozzájárulásával.

Az ISEEQ nem kezel különleges adatokat, kizárólag ha egy adott pozíció tekintetében szükséges és minden esetben csak a Jelölt előzetes hozzájárulásával.

Az ISEEQ a személyes adatokat a Jelölt által kért törlésig kezeli, vagy az adatkezelés céljához szükséges ideig, amelyik korábban bekövetkezik. Az ISEEQ rendszeresen felülvizsgálja, hogy a kezelt személyes adat kezelése az adatkezelés céljának megvalósulásához szükséges-e.

Az ISEEQ igyekszik a Jelöltek naprakész személyes adatait kezelni. Ennek érdekében az ISEEQ kéri a Jelölteket, hogy tájékoztassák az ISEEQ -t az ISEEQ részére megadott személyes adataikban bekövetkezett változásokról. Az ISEEQ időről-időre kapcsolatba lép e-mailen vagy telefonon a Jelöltekkel a Jelöltek által az ISEEQ részére megadott személyes adatok frissítése érdekében.

Az adatkezelés jogalapja
A Jelölt, mint érintett hozzájárulása az adatkezeléshez az információs önrendelkezési jogról és az információszabadságról szóló 2011. évi CXII. törvény („Infotv.”) 5.§ (1) a.) szerint. Az ISEEQ munkatársai a potenciális Jelölttel felvehetik a kapcsolatot a potenciális Jelölt nyilvános elérhetőségeiken annak érdekében, hogy hozzájárulását kérjék személyes adatainak a jelen Tájékoztatóban foglaltak szerinti kezeléséhez. Az ilyen megkeresés jogalapja az ISEEQ jogos érdeke az Infotv. 6. § (1) b.) alapján.

A www.iseeq.hu honlapon álláskeresőként történő regisztrációt vagy az 1. bekezdésben foglalt adatok ISEEQ munkatársai részére bármilyen formában (e-mail, telefon) történő önkéntes megadását követően az ISEEQ a személyes adatok jelen Tájékoztató szerinti kezeléséhez kérni fogja a Jelölt kifejezett hozzájárulását, annak hiányában nem kezeli tovább az adatokat.

Adatokhoz való hozzáférés, adattovábbítás, adatbiztonság, adatfeldolgozás
A Jelöltek személyes adataihoz az ISEEQ munkatársainak van hozzáférése. Az ISEEQ munkatársai felveheti a Jelöltekkel a kapcsolatot, hogy új álláslehetőségekről tájékoztassa a Jelölteket vagy, hogy frissítse az ISEEQ által kezelt személyes adatokat.

Az ISEEQ azon ügyfeleinek továbbítja a Jelölt személyes adatait, amely kínál olyan pozíciót, amelyre a Jelölt jelentkezik. Az ISEEQ a Jelölt személyes adatait adott ügyfelének csak a Jelölt előzetes, telefonon vagy e-mailen adott hozzájárulásával továbbítja. Az ISEEQ egyes ügyfelei EU-n kívüliek, ilyen esetekben az ISEEQ előzetesen tájékoztatja a Jelöltet, hogy mely országba továbbítaná személyes adatait, és csak a Jelölt kifejezett előzetes hozzájárulásával továbbítja a Jelölt személyes adatait.

Az ISEEQ az adatokat automatizált adatfeldolgozással dolgozza fel és ehhez igénybe veszi a következő szolgáltatókat:

HRSzoftver (https://hrszoftver.hu/).

Az ISEEQ a személyes adatokat a HRSzoftver (https://hrszoftver.hu/) szerverein tárolja. A HRSzoftver behatolásvédelmi rendszereit rendszeresen teszteli, az esetlegesen feltárt hibákat azonnal javítja, azok szoftveres megoldásai mindig a lehető legújabb biztonsági megoldásokat használják, így nem csak a szervereik de maga a szoftverük is felvértezett a behatolások ellen. Kétlépcsős bejelentkezési megoldás illetve felhasználó azonosítási megoldás, továbbá a szoftver adattovábbító funkcióinak tulajdonságai maximalizálják az adatok biztonságát.

Az ISEEQ a lehető legnagyobb körültekintéssel jár el az adatvédelmi incidensek elkerülésének érdekében. Minden esetleges adatvédelmi incidens esetén maximális transzparenciát biztosít a Jelöltek és az eljáró hatóságok részére.

Sütik (Cookie-k)
A www.iseeq.hu honlap nem használ sütiket.

Jogorvoslati jog
A Jelölt személyes adatai kezelésével szemben a hozzájárulás megadását követően is bármikor tiltakozhat, kérheti személyes adatai pontosítását és részletes információt kérhet az ISEEQ-tól személyes adatai kezelésének módjáról, kérheti a kezelt személyes adatainak harmadik személy részére továbbítását. A Jelölt személyes adatai törlésére, pontosítására irányuló kérelmére az ISEEQ haladéktalanul intézkedik a továbbított személyes adatok pontosítása, törlése iránt is.

A Jelölt személyes adatainak megsértése esetén az Infotv., valamint a Polgári Törvénykönyv (2013. évi V. törvény) alapján:

i. a Nemzeti Adatvédelmi és Információszabadság Hatósághoz (cím: 1125 Budapest, Szilágyi Erzsébet fasor 22/c.; postacím: 1530 Budapest, Pf.: 5.; e-mail: ugyfelszolgalat@naih.hu; telefon: +36 (1) 391-1400; honlap: www.naih.hu) fordulhat, vagy

ii. a lakóhelye vagy tartózkodási helye szerinti törvényszék előtt keresetet indíthat jogai érvényesítése iránt.

Kérjük, hogy a Nemzeti Adatvédelmi és Információszabadság Hatósághoz vagy bírósághoz való fordulás előtt a Jelölt panaszával elsőként az ISEEQ-hiz forduljon a 6. pontban írt elérhetőségek bármelyikén a panasz mihamarabbi kivizsgálása és orvoslása érdekében.

Az ISEEQ elérhetőségei
Levelezési cím: 1075 Budapest, Madách Imre út 13-14.;

E-mail cím: privacypolicy@iseeq.hu

Az ISEEQ fenntartja magának a jogot a szabályzat megváltoztatására, illetőleg az Európai Unió vagy a magyarországi jogszabályok változásai esetén a szabályzat megfelelő módosítására, amely változtatásokról e-mail útján értesíti a Jelölteket.